<h4>3. Definisci una premessa</h4>
<p>La premessa è l'intero romanzo in una frase: il conflitto e la risoluzione.</p>
<p>Supponiamo che il tuo romanzo racconti di un ragazzo che lascia il suo piccolo paese per andare a New York in cerca di fortuna come attore. Dopo numerosi fallimenti e umiliazioni riesce a raggiungere
	il successo. La premessa potrebbe essere: <em>La voglia di emergere(conflitto) e la determinazione portano al successo(risoluzione).</em>
</p>
<p>La premessa è la guida del romanzo: dal conflitto si deve arrivare alla conclusione.</p>
<p>Avendo chiara la premessa, risulta tutto più semplice. Per esempio nel caso del nostro aspirante attore, la determinazione e il senso artistico potrebbero manifestarsi già dai primi capitoli
	raccontando che durante l'infanzia passò un'intera estate ad aiutare la nonna a decorare una parete della cucina con un enorme mosaico raffigurante tutti i tipi di frutta e verdura.</p>