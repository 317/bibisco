<h4>6. Come &egrave; raccontata la tua storia? Scegli il punto di vista.</h4>
<p>Definisci come sar&agrave; raccontata la tua storia, da che punto di vista. Ogni punto di vista ha caratteristiche ben definite, con vantaggi e limitazioni. Ecco una panoramica.</p>
<p><em>Prima persona: </em>la scena &egrave; narrata in prima persona da uno dei protagonisti. La scena &egrave; filtrata attraverso i sensi e i pensieri del personaggio, pertanto la scrittura deve essere coerente con la sua intelligenza e il suo vocabolario. Possono essere raccontati solo gli eventi di cui &egrave; a conoscenza il personaggio.
</p>
<p><em>Prima persona periferica: </em>la scena &egrave; narrata in prima persona da un personaggio periferico, che non &egrave; il protagonista degli eventi raccontati. Questo punto di vista &egrave; da utilizzare se i protagonisti non hanno consapevolezza delle loro azioni e quindi non sono in grado di raccontare in modo compiuto la loro storia. Il narratore non ha accesso ai pensieri dei protagonisti e pu&oacute; raccontare solo gli eventi di cui &egrave; testimone.
</p>
<p><em>Terza persona limitata: </em>la scena &egrave; narrata in terza persona da un narratore esterno, che ha accesso solo ai pensieri e alle azioni di un protagonista. Rispetto alla narrazione in prima persona la scrittura &egrave; pi&uacute; libera e non deve necessariamente essere coerente con l'intelligenza e il linguaggio del personaggio. Possono essere raccontati solo gli eventi di cui &egrave; a conoscenza il personaggio.
</p>
<p><em>Terza persona onnisciente: </em>la scena &egrave; narrata in terza persona da un narratore esterno, che ha accesso ai pensieri di tutti i personaggi e a tutti gli eventi, passati, presenti e futuri, anche quelli di cui nessun personaggio &egrave; a conoscenza.
</p>
<p><em>Terza persona oggettiva: </em>la scena &egrave; narrata in terza persona da un narratore esterno, che non ha accesso ai pensieri di alcun personaggio. La narrazione &egrave; di tipo giornalistico. Il narratore ha accesso a tutti gli eventi, ma deve condurre la narrazione solo attraverso azioni e dialoghi.
</p>
<p><em>Seconda persona: </em>la scena &egrave; narrata in seconda persona da un narratore esterno che si rivolge direttamente al lettore.
</p>